# -*- mode: mandoku-view; -*-
#+TITLE: 書法正傳
#+DATE: 2015-08-24 23:16:17.653701
#+PROPERTY: ID KR3h0066
#+PROPERTY: BASEEDITION WYG    
#+PROPERTY: JUAN 卷一
<pb:KR3h0066_WYG_001-1a>¶
欽定四庫全書¶
　書法正傳卷一　　　　　　　常熟馮武撰¶
　　翰林要訣¶
　　　第一執筆法¶
　　　　指法(擫/抵)　　(壓/拒)　　(鈎/導)　　(掲/送)¶
　　　　腕法(枕腕/懸腕)　(提腕/)¶
　　　　手法¶
　　　　變法(撮管/捻管)　(&KR1911;管/握管)¶
<pb:KR3h0066_WYG_001-1b>¶
　　　第二血法¶
　　　　蹲　駐　提　捺　過　搶　衂¶
　　　第三骨法¶
　　　　提　縱¶
　　　第四筋法¶
　　　　字法(藏/)　　(度/)¶
　　　　指法¶
　　　第五肉法¶
<pb:KR3h0066_WYG_001-2a>¶
　　　　字法(滿捺/)　(飛提/)¶
　　　(附/)用筆分數¶
　　　　通論紙墨硯¶
　　　第六平法¶
　　　　偃　仰　平　勒¶
　　　第七直法¶
　　　　垂露　懸針　鄉　背　努　&KR1899;¶
　　　第八圓法¶
<pb:KR3h0066_WYG_001-2b>¶
　　　　㸃(側頭/曾)　(散水/其脚)　(聨飛/挫)　(烈火/打)¶
　　　　撆(啄撆/背)　(掠撆/鄉)¶
　　　　捺(波/連)　　(拔/磔)¶
　　　　䇿¶
　　　　趯(打勾/背抛)　(趯下抛挑戈提/大背)¶
　　　　勾(勾裏/雙包)　(勾努/雙裹)¶
　　　　方(平方/飛方)¶
　　　第九方法¶
<pb:KR3h0066_WYG_001-3a>¶
　　　　八面　九宫　結構　均方¶
　　　第十分布法¶
　　　　布方　映帶　變換　體樣¶
　　　　字閒　行白　篇段¶
　　　第十一變法法¶
　　　　情　氣　形　勢¶
　　　第十二法書¶
　　　　真　行　草　諸帖¶
<pb:KR3h0066_WYG_001-3b>¶
　　至正二年冬余聞汪延年得書法于金谿陸氏遂¶
　　從戴尚文處傳鈔之惜其凡例尚淆㸃畫多繆既¶
　　改而正之矣乃作目録一篇以條理之其㸃畫則¶
　　識之於各目云歙朱昇題¶
　　　第一執筆法¶
衞夫人云真書去筆頭一寸二分(或作二/寸一分)行草去筆頭¶
二寸一分(或作三/寸二分)¶
撥鐙法李後主得之陸希聲希聲所傳於𧦬光者止五¶
<pb:KR3h0066_WYG_001-4a>¶
字後主更益二字曰導送謂之七字訣¶
擫大指骨上節下端用力欲直如提千鈞(擫烏/叶反)¶
壓捺食指著中節旁(此上二指主力/捺手按)¶
鈎中指著指尖鈎筆令向下¶
掲名指著指爪肉之際掲筆令向上¶
抵名指掲筆中指抵住¶
拒中指鈎筆名指拒定(此上二指/主運轉)¶
導小指引名指過右¶
<pb:KR3h0066_WYG_001-4b>¶
送小指送名指過左(此上一指/主來往)¶
　右名撥鐙法撥者筆管著中指名指尖令圓活易轉¶
　動也鐙即馬鐙筆管直則虎口閒空圓如馬鐙也足¶
　踏馬鐙淺則易出入手執筆管淺即易撥動也¶
　　右指法¶
枕腕以左手枕右手腕而書之¶
提腕肘著案而虚提手腕而書之(鈍吟云/此法好)¶
懸腕懸著空中而書之最有力¶
<pb:KR3h0066_WYG_001-5a>¶
　枕腕以書小字提腕以書中字懸腕以書大字行草¶
　即須懸腕懸腕則筆勢無限否則拘而難運今代惟¶
　鮮于郎中善懸腕書問之輒瞑目伸臂曰膽膽膽¶
　　右腕法¶
唐太宗曰大凡學書指欲實掌欲虚管欲直心欲圓又¶
曰腕竪則鋒正鋒正則四面勢全次實指指實則筋力¶
均平次虚掌掌虚則運用便易¶
　簡縁云管直則心圓¶
<pb:KR3h0066_WYG_001-5b>¶
　　右手法¶
撮管以撥鐙指法撮管頭大字草書宜用書壁尤宜¶
&KR1911;管以大指小指倒垂執管&KR1911;三指攢之就地書大幅¶
　　屏障¶
捻管以大指與中三指捻管頭書之側立案左書長幅¶
　　釣字(捻乃/叶反)¶
握管四指中指節握管沈著有力書誥敕榜疏¶
　　右變法¶
<pb:KR3h0066_WYG_001-6a>¶
　　　第二血法¶
蹲七分三折管直心圓¶
駐七分力到水聚¶
提三分大指下節骨竦水下¶
捺九分力滿¶
過十分疾過¶
搶各有分數圓蹲直搶偏蹲側搶出鋒空搶¶
衂三分三摇筆殺力¶
<pb:KR3h0066_WYG_001-6b>¶
　字生于墨墨生于水水者字之血也筆尖受水一㸃¶
　已枯矣水墨皆藏于副毫之内蹲之則水下駐之則¶
　水聚提之則水皆入紙矣捺以匀之搶以殺之補之¶
　衂以圓之過貴乎疾如飛鳥驚蛇力到自然不可少¶
　凝滯仍不得重改¶
　簡縁云此專對水墨說用筆之際自然有此七字在¶
　筆下非謂何筆為蹲何筆為駐也¶
　　　第三骨法¶
<pb:KR3h0066_WYG_001-7a>¶
提竦大指下節骨下端提尾駐飛¶
縱和大指下節骨下臼蹲首駐捺衂過¶
　字有骨為字之骨者大指下節骨是也提之則字中¶
　骨健矣縱之則字中骨有轉軸而活絡矣提者大指下¶
　節骨下端小竦動也縱者骨下節轉軸中筋絡稍和¶
　緩也¶
　簡縁云此專對骨說提之則骨健縱之則骨活動非¶
　謂何筆為縱何筆為提也¶
<pb:KR3h0066_WYG_001-7b>¶
　　　第四筋法¶
藏首尾蹲搶¶
度中閒空中飛度¶
　字之筋筆鋒是也斷處藏之連處度之藏者首尾蹲¶
　搶是也度者空中虚打勢飛度筆意也○鈍吟云解¶
　藏度二字則無死筆活處在筋也又云一畫亦要藏¶
　度不專是斷處聨屬¶
　簡縁云一行亦有藏度一幅亦有藏度不悟此二字¶
<pb:KR3h0066_WYG_001-8a>¶
　唐人所謂善書手而已矣¶
　　　右字法¶
中指下貫上左貫右筆中柔¶
名指上貫下右貫左筆中韌(如吝/反)¶
　　右指法¶
　　　第五肉法¶
滿捺¶
飛提¶
<pb:KR3h0066_WYG_001-8b>¶
　字之肉筆毫是也疎處捺滿宻處提飛平處捺滿險¶
　處提飛捺滿即肥提飛則痩肥者毫端分數足也痩¶
　者毫端分數省也水太漬則肉散太燥則肉枯乾研¶
　墨濕㸃筆濕研墨乾㸃筆墨太濃則肉滯太淡則肉¶
　薄粗則多累積則不勻¶
　簡縁云今人誤以墨重輕為肉之肥痩○又云此專¶
　對字之肉講非謂何筆為滿捺何筆為飛提也¶
　　右字法¶
<pb:KR3h0066_WYG_001-9a>¶
筆字一寸蹲七釐提五釐捺九釐畫一分以是為率清¶
　勁逓減三釐初學提活蹲輕則肉圓老成提緊蹲重¶
　則肉䟐&KR0146;○右軍云用筆著墨不過三分不得深浸¶
　深浸則毫弱無力○鈍吟云如萬嵗枯藤䟐&KR0146;也徐¶
　季海筆在畫中力出字外用此也¶
紙強弱有分數筆力臨時斟酌用之右軍云紙剛用軟¶
　筆紙柔用硬筆純剛如錐畫石純柔如印印泥既不¶
　圓暢神格亡矣書石同紙剛例蓋相得也¶
<pb:KR3h0066_WYG_001-9b>¶
墨磨墨之法重按輕推逺行近折○不得用硯池水令¶
　墨滯筆沍以新汲水臨時用之○凡書不得自磨墨¶
硯池寛面細每夕一洗則水墨調匀血肉得所¶
　書學指南云夫論墨之佳曰輕堅黝黒入硯無聲又¶
　曰其堅如玉其文如犀又曰繢綵奮發論硯之佳曰¶
　秀潤玉質論筆曰長而不勁不如勿長勁而弗圓不¶
　如不勁論紙之佳曰不能澄心堂薛濤江亦必堅薄¶
　白滑純柔光澤者若粗厚鬆灰者不惟損筆亦能壞¶
<pb:KR3h0066_WYG_001-10a>¶
　字凡此皆至理也善書者知之¶
　　右用筆分數并論筆紙墨硯¶
　　　第六平法(平者横/畫也)¶
偃首搶下尾搶上○蹲鋒自駐力到疾提力滿微捺力¶
　盡囘鋒¶
仰首搶上尾搶下○蹲鋒自駐力到微捺力滿疾提力¶
　盡囘鋒¶
平首搶平尾搶平○蹲鋒自駐力到疾過力盡囘鋒¶
<pb:KR3h0066_WYG_001-10b>¶
勒上平中仰下偃空中逺搶以殺其力如勒馬之用韁¶
　也凡尾提處觀其筆燥濕如何燥則駐蹲捺而實搶¶
　以補之其次蹲而不捺其次駐而不蹲其次提而不¶
　駐即實搶之濕則提起即空搶可也¶
　簡縁云已上三法俱是勒勢非謂另是一筆也¶
翰墨良規云凡平畫忌如筭子終篇展玩不見横畫始¶
是書法○鈍吟云八字最妙¶
　　　第七直法(直者竪/畫也)¶
<pb:KR3h0066_WYG_001-11a>¶
垂露首搶上尾搶下分四停各半之○如露之欲垂而¶
　　復縮¶
懸針首搶上尾搶下空出分三停上二下一○筆欲正¶
　　自上而下如長針垂¶
　簡縁云將欲縮鋒引而伸之須要首尾相等但鋒尖¶
　耳不可如鼠尾又按古人祗有垂露一法懸針始於¶
　蘭亭年字後人遂以為法又按竪畫祗有垂露懸針¶
　兩筆其餘皆言其意意以立法教後人也¶
<pb:KR3h0066_WYG_001-11b>¶
鄉首搶左上右右上左尾搶左上左右上右偏蹲偏駐¶
　側搶側過分五停上二下二○鄉筆貴和¶
背首搶左上左右上右尾搶左上右右上左偏蹲偏駐¶
　側搶側過分五停上二下二○背筆貴峻¶
努首搶右築鋒尾搶上左衂訖趯出分七停上一下一¶
　藏趯亦可○努須凸胷而出不可直直則無力○太¶
　宗云為竪必努貴戰而雄¶
　簡縁云凡竪畫起手不用力雖極短亦不直故頭向¶
<pb:KR3h0066_WYG_001-12a>¶
　右用筆稍駐而下行中自然凸出又云直畫從發筆¶
　用力則中閒微凸而出如申字中竪則努而懸針也¶
　事字中竪則努而隨趯出也鄉則努而鄉也背則努¶
　而背也非另有一筆¶
&KR1899;首搶中心上出字分盡處空中落下畫分盡處蹲之¶
　尾搶上出空中力盡止垂露懸針鄉背努等筆皆有¶
　之肥&KR0484;以字分為稱長短隨偏傍所宜用¶
　簡縁云尚嘗等字中竪用之¶
<pb:KR3h0066_WYG_001-12b>¶
　　　第八圓法¶
側㸃之變無窮皆帶側勢蹲之首尾相顧自成三過筆¶
　有偃仰向背飛伏立等勢栁葉鼠矢蹲鴟栗子等形¶
散水上側中偃下仰横二停從四停上内一中外二下¶
　　自外四至内二¶
聨飛四㸃相隨偃前以後横○鈍吟云起偃横煞¶
　簡縁云此說起止兩筆¶
烈火外相向而偃内相隨而仰¶
<pb:KR3h0066_WYG_001-13a>¶
　簡縁云外者言外兩筆内者言内兩筆¶
曾頭對向貴從上開下合¶
其脚相背貴横上合下開¶
挫因前筆衂出或上或下或左或右皆衂法也¶
打提鋒空中打下乃㸃法之長者¶
啄㸃首撆尾左出微仰如鳥喙之啄物¶
掠㸃首撆尾右出微仰如箆之掠髪○鈍吟云此乃斜¶
　懸針而末鋒飛起宜出鋒處送筆力到而匀不可半¶
<pb:KR3h0066_WYG_001-13b>¶
　途撆出則無力而瘦弱¶
背撆首圓蹲過作懸針法左出¶
鄉撆首偏蹲右顧左轉作鄉竪尾懸針左出如手前後¶
　撆物¶
波從波五停首一中三尾一横波五停首一中二尾二¶
　大體作仰畫不蹲以鋒傍裏空蹲三面力到順指欹¶
　下力滿微駐仰出三過筆中又有三過如水波之起¶
　伏也¶
<pb:KR3h0066_WYG_001-14a>¶
　簡縁云波者磔也今謂之捺也或曰微直曰磔横過¶
　曰波¶
磔偏蹲偏駐疾過緩出首尾自藏須先作上啄取勢如¶
　裂帛力在裂外○勢盡不可便出須駐筆而後放○¶
　唐太宗云磔者不徐不疾去欲復駐而去之也¶
拔先作左撆飛筆側打鋒不蹲順勢欹下力滿微駐仰¶
　出三過筆如手拔物¶
　簡縁云人入等字小捺也¶
<pb:KR3h0066_WYG_001-14b>¶
逴上㸃如右足立定取力下屈如右股三折取勢下拔¶
　如右足之逴溝壑¶
　簡縁云之是也(赤角/反)¶
䇿重提輕蹲圓鋒左出勢盡仰收如鞭之策馬力在著¶
　物處○又曰仰筆趯鋒輕擡而進¶
　簡縁云短畫也法應上仰用之其天夫馬之類是也¶
打勾右打反趯抱腹¶
趯下前筆末蹲鋒提趯抱身貴短如足趯物¶
<pb:KR3h0066_WYG_001-15a>¶
挑右背&KR1899;仰勒反趯趯貴抱腹而清¶
　簡縁云竪趯曰趯横趯曰挑¶
背抛鄉&KR1899;仰勒反趯趯貴寛圓或仰背偃或作垂露平¶
　或作懸針平或作圓趯如背手抛物○此名外畧法¶
　簡縁云乚是也¶
大背抛仰勒衂左努挑或偃勒衂右背抛長短屈伸各¶
　隨字形○此名蠆毒法¶
　簡縁云&KR2151;是也¶
<pb:KR3h0066_WYG_001-15b>¶
戈提空中斫下勢盡或仰趯抱身或收趯歸腹或反趯¶
　向左大體如向右竪而左右顧盻反趯之勢欲飛有¶
　斫戈有築戈有反戈有飛戈○鍾繇折芒勢(哉/字)虞智¶
　秃出勢○歐陽蘭臺借勢¶
勾裏偃勒鄉&KR1899;趯或仰勒背&KR1899;趯用于罔岡白田等字¶
勾努勒努趯或偃鄉或仰背用于均匀勿旬等字¶
雙包左先作鄉撆撆尾停筆取勢飛筆隨勢包撆勢&KR1899;¶
　打閒對撆首打背隨勒尾平撆尾¶
<pb:KR3h0066_WYG_001-16a>¶
　簡縁云風鳯几凡等字是也¶
雙裹法與雙包同但自撆首偏蹲取勢勢逺則勒短裹¶
　撆¶
　簡縁云包字是也¶
平方上平旁向下偃或上仰旁背下平¶
　簡縁云國固圖等字是也¶
飛方上飛平旁飛向下飛偃飛者空中飛筆𦂳提轉腕¶
　疾書也¶
<pb:KR3h0066_WYG_001-16b>¶
　簡縁云已上二法八分並用¶
　　　第九方法¶
八面八面俱滿者方竒飛¶
　簡縁云智永最近此法凡字各有八面即一字丨字¶
　皆有八面勢有在乎實者亦有在乎空者善書者下¶
　筆自有八面威風不善書者雖填滿四隅總多缺陷¶
　方法不可不知也¶
九宫八面㸃畫皆拱中心¶
<pb:KR3h0066_WYG_001-17a>¶
　簡縁云歐法最近又云中心者非以一筆為中心也¶
結搆隨字㸃畫多少疎宻各有停分作九九八十一分¶
　界畫均布之先於鍾王虞顔法帖上以朱界畫印印¶
　訖視帖中字畫分數一一臨擬仍欲察其屈伸變換¶
　本意秋毫勿使差失四家字體既熟方可旁及諸家¶
　法帖字大以小印分數蹙之法帖字小以大印分數¶
　展之雖以黄庭樂毅展為方丈可也又以朱界畫印¶
　印紙或棐板漆之取許慎說文偏傍字樣一一依法¶
<pb:KR3h0066_WYG_001-17b>¶
　區處務要簡易精熟外妍美而内遒徤各各自佳矣¶
均方長者兩減闊短者兩減長小者四減字形雖有長¶
　短闊狹小大行中須留空地仍須寫空中勢須偏著¶
　右或亦各一分○鈍吟云此分窠法不可不知¶
　簡縁云長如日月之類短如四皿之類小如口字之¶
　類¶
　　　第十分布法¶
布方中展圓則疎者均方中蹙圓則宻者均方㸃畫孤¶
<pb:KR3h0066_WYG_001-18a>¶
　單者展一畫大人卜之類是也重并者蹙之一傍&KR0037;¶
　轉嶽麓之類是也古者所無不得擅寫¶
　簡縁云平日工夫足臨時方能布置¶
映帶凡偏傍不相稱者屈伸㸃畫以避之太繁者減除¶
　之太疎者補續之必古人有樣乃可用耳¶
變換字之中㸃畫重并者隨宜屈伸以變換之㸃不變¶
　謂之布棊畫不變謂之布筭子若亦馬三冊之類是¶
　也字之中偏傍重并者隨宜開合而變換之閒合閒¶
<pb:KR3h0066_WYG_001-18b>¶
　開之類若林晶炎焱之類是也¶
體樣隨字辨體隨體識樣字形有孤單重並併累攢積¶
　之體須據說文為主而分布之一二為孤日月為單¶
　棗炎為重林並為并晶焱為累墅樣為攢爨鬱為積¶
　以此為例廣推求之¶
字閒對者宜疎疎者宜宻¶
行白對者宜等閒者宜平¶
　簡縁云識得疎宻等半自然行閒茂宻¶
<pb:KR3h0066_WYG_001-19a>¶
篇段平起伏六分之一平其三起最後二分伏平者圓¶
　穩而平畫多也起者振動而仰畫多也伏者收斂而¶
　多偃畫也¶
　　　第十一變法法¶
情喜怒哀樂各有分數喜即氣和而字舒怒則氣粗而¶
　字險哀即氣鬱而字斂樂則氣平而字麗情有重輕¶
　則字之斂舒險麗亦有淺深變化無窮¶
氣清和肅莊竒麗古淡窻明几淨氣自然清筆墨不滯¶
<pb:KR3h0066_WYG_001-19b>¶
　氣自然和山水仙隱氣自然肅(缺/)　　　氣自然莊¶
　珍怪豪傑氣自然竒佳麗園池氣自然麗造化上古¶
　氣自然古幽貞閒適氣自然淡八種交相為用變化¶
　無窮矣¶
形字形八面迭逓增換一面變形凡八變兩面變形凡¶
　十六三面以上變化不可勝數矣¶
勢形不變而勢所趨背各有情態以一為主而七面之¶
　勢傾向之也¶
<pb:KR3h0066_WYG_001-20a>¶
　簡縁云寫去自知¶
　　　第十二法書¶
真鍾繇力命　剋捷　宣示　季直　王右軍樂毅論¶
　　畫讚　黄庭　曹娥　霜寒　遺教　臨鍾書¶
　道德經　王子敬十三行　洛神　智永千字文¶
　臨羲之書　虞永興破邪論　歐陽蘭臺九成宫¶
　化度寺　虞恭公　姚辯　皇甫君　擣素　心經¶
　　虞永興廟堂碑　褚遂良聖教序　三龕碑　枯¶
<pb:KR3h0066_WYG_001-20b>¶
　樹賦　陰符經　張旭郎官石　陶𢎞景瘞鶴銘¶
　徐浩不空三藏　顔魯公麻姑壇　放生池　中興¶
　頌　東方朔　干禄字書　家廟　宋璟　臧懷恪¶
　　八闗齋　多寳　栁公權𤣥秘　馮宿　苻璘¶
　西平王　普照　陀羅尼　裴休圭峯　張從申季¶
　子廟　四絶　季子誌　歐陽通道因　吳通微楚¶
　金禪師¶
行王右軍蘭亭　聖教　張從申𤣥靜碑　髙氏鐵彌¶
<pb:KR3h0066_WYG_001-21a>¶
　勒頌　李北海雲麾　嶽麓寺　娑羅樹　褚遂良¶
　哀冊　虞世南汝南公主　顔魯公爭座位　祭姪¶
　文　劉太沖序¶
草右軍十七帖(簡縁云有二本後有敕/字者佳今翻刻甚多)　懷素自序¶
　聖母¶
淳化閣帖諸帖之祖宋太宗淳化三年出内府真跡命¶
　王著用棗板摹刻十卷雖近肥俗深得古意不見真¶
　蹟得此足矣上有銀錠紋用澄心堂紙李廷珪墨拓¶
<pb:KR3h0066_WYG_001-21b>¶
　打手模之而不汚親王大臣各賜一本人間罕有今¶
　世所傳俱從賜本轉相摹刻者¶
絳帖淳化之子用淳化閣帖増入别帖重編廿卷潘師¶
　旦摹刻骨法清勁足正王著肉勝之失然駿馬露骨¶
　又未免羸&KR0484;之憾¶
潭帖淳化之子寳月大師摹刻風韻和雅血肉停匀但¶
　形勢俱圓頗乏峭徤之氣慶歴間僧希白重摹者亦¶
　佳第三次者失真矣¶
<pb:KR3h0066_WYG_001-22a>¶
大觀帖淳化之弟大觀閒奉旨以御府真跡重刻於太¶
　清樓中有蘭亭帖蔡京摹刻京沈酣富貴筆偏手縱¶
　非復古意賴刻手精工猶勝他帖爾¶
太清樓續閣帖劉燾摹刻工夫精緻亞于淳化肥而多¶
　骨求備于王著乃失之粗硬遂少風韻¶
戲魚堂帖劉次莊摹於臨江除去淳化年月而增釋文¶
　在淳化翻刻中為有骨格者淡墨搨尤佳¶
東庫本世傳潘氏子析居石刻分為二其後絳州公庫¶
<pb:KR3h0066_WYG_001-22b>¶
　乃得上十卷絳守重刻下十卷足為一部名東庫本¶
　其家亦復重刻上十卷足為一部於是絳州有公私¶
　二本靖康之禍石並無存今重刻者去之逺矣¶
鼎帖廿卷紹興閒武陵丞趙銍父子編中有黄庭經石¶
　硬而刻手不佳雖博而乏古意¶
星鳯樓帖曹士冕摹刻工緻有餘清而不濃亞于太清¶
　樓續帖¶
玉麟堂帖吳琚摹刻濃而不清多雜米家筆仗¶
<pb:KR3h0066_WYG_001-23a>¶
寳晉齋帖米元章手摹二王以下真蹟入石佳帖難得¶
　學者賴此得見晉唐人髣髴爾¶
汝州帖摘諸帖中字牽合為之每卷尾有汝州印後有¶
　㑹稽重摹俗謂之蘭亭帖¶
黔江帖秦子明借寳月古法帖摹刻石在黔江紹聖院¶
　乃潭人湯正臣父子刻¶
賜書堂帖宋宣獻公摹於山陽石已不存後又重摹¶
蔡州帖蔡州臨摹絳帖上十卷出于潭帖之上¶
<pb:KR3h0066_WYG_001-23b>¶
彭州帖刻歴代法帖十卷不甚精彩¶
利州帖慶元中以戲魚堂帖重刻于益昌¶
泉州帖淳化帖翻最為完善少遜于大觀絳帖比之他¶
　刻亦大相徑庭自智果而後缺十餘幀¶
羣王堂帖韓侂胄刻筆意清遒雖有勝趣憾刻手不佳¶
　不為精妙¶
百一帖王萬慶摹刻¶
脩内司帖淳熈間出内府所藏刻石禁中題尾云脩内¶
<pb:KR3h0066_WYG_001-24a>¶
　司奉㫖上石亦名閟閣續帖¶
甲秀堂帖廬江李氏刻前有王顔書多諸帖所未有¶
二王帖許提舉刻於臨江¶
真賞齋帖錫山華氏刻此明碑之最精者¶
　　右十二篇大要筆圓字方傍宻閒豁血濃骨老筋¶
　　藏肉潔筆筆造古意字字有來歴日臨名書無吝¶
　　紙筆工夫精熟久自得之¶
　　簡縁云書法之賾和盤托出學者但要自始訖終¶
<pb:KR3h0066_WYG_001-24b>¶
　　細心體㑹自有正路可入母為野狐鳴盤踞胷中¶
　　輕視此編也¶
　¶
　¶
　¶
　¶
　¶
　書法正傳卷一¶
