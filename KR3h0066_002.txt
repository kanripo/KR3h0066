# -*- mode: mandoku-view; -*-
#+TITLE: 書法正傳
#+DATE: 2015-08-24 23:16:17.679652
#+PROPERTY: ID KR3h0066
#+PROPERTY: BASEEDITION WYG    
#+PROPERTY: JUAN 卷二
<pb:KR3h0066_WYG_002-1a>¶
欽定四庫全書¶
　書法正傳卷二　　　　　　　常熟馮武撰¶
　　書法三昧¶
　　　書法題辭¶
　　　一下筆¶
　　　二布置¶
　　　三運用¶
　　　　㸃之祖¶
<pb:KR3h0066_WYG_002-1b>¶
　　　　畫之祖¶
　　　　短畫之祖¶
　　　　竪畫之祖¶
　　　　鈎之祖¶
　　　　撆之祖¶
　　　　短撆之祖¶
　　　　捺之祖¶
　　　四為學綱目¶
<pb:KR3h0066_WYG_002-2a>¶
　　　五結構¶
　　　(附/)衍極至朴篇書法傳流¶
　　　金華胡翰曰楷法雖出於漢魏未見於三代其¶
　　　源要從篆隸而變也其㸃畫波磔横從曲直圓¶
　　　銳端側豈徒然哉其中必有法矣夫分上而分¶
　　　下辨左而辨右宜偏宜中或藏或露有起而有¶
　　　止當向而當背其俯仰其收駐其推讓其迴折¶
　　　先後開合之次序大小長短之類聚必使相稱¶
<pb:KR3h0066_WYG_002-2b>¶
　　　相應然後體始成而少合乎古人變楷初意爾¶
　　　不然字勢雖可愛而無法之可尚不過一楷書¶
　　　俗吏如涪翁所云何足重哉此編名書法三昧¶
　　　不知撰者誰氏其言或本於古人之所已言而¶
　　　書則未有能盡知也前元時見於都下館閣名¶
　　　臣家漁陽鮮于樞吳興趙松雪康里巙巙子山¶
　　　常寳愛之參政周伯琦來吳中久而人方知其¶
　　　有是編其歸鄱陽也人始得而相傳之乃知諸¶
<pb:KR3h0066_WYG_002-3a>¶
　　　公之寳愛果然也古人論書云一須人品髙二¶
　　　須師法古是書之法學者習之固常熟之於手¶
　　　必先脩諸德以熟之於身德而熟之於身書之¶
　　　於手如是而為書焉其容止之可觀進退之可¶
　　　度隱然自見於毫楮之閒端嚴而不刻温厚而¶
　　　難犯(簡縁云知此方可/免崢嶸求勝之態)如鄧志之論蔡君謨始¶
　　　可以為善矣臨池君子其謂然乎¶
　　　書法題辭¶
<pb:KR3h0066_WYG_002-3b>¶
執筆之法實指虚拳運筆之法意在筆先八法立勢永¶
字精研一字體態側倚取妍仰覆向背開合折旋垂縮¶
留放肥瘦方圓畫分篆隸鋒别正偏藏風聚氣結構綰¶
牽習與俱化心手悠然凡茲三昧參透幽𤣥茍非知者¶
不可以傳¶
　　　一下筆¶
下筆之始有折鋒有搭鋒凡作字第一多是折鋒第二¶
三字多是搭鋒承上筆勢故爾若一字之間右邊多是¶
<pb:KR3h0066_WYG_002-4a>¶
折鋒應在左邊故也又有平起如隸(簡縁云/横畫)藏鋒如篆¶
(簡縁云/竪畫)大要折搭多精神平藏善含蓄(簡縁云方/與小篆合)則妙¶
矣¶
　　　二布置¶
布置如中字孤單則居中龍字相並則分左右為二停¶
衝字則分為三停雲字則分為上下二停凡四方八面¶
㸃畫皆拱中心唯嚨呼吸等字左短口欲上齊和扣如¶
知等字右短口欲下齊須先主後賔承上接下左右相¶
<pb:KR3h0066_WYG_002-4b>¶
應以大包小以少附多太繁則減省太少則增益如此¶
則成一字自然可觀謂如宣尚髙向等字須迴轉右肩¶
如其實貝真等字長舒左足如月丹用周等字則峻拔¶
一角如見目罔内等字則潛虚半腹如無字四竪則上¶
開下合四㸃則上合下開如工並字畫則上仰下覆如¶
三字則上畫仰中畫平下畫覆與畺字同如爻字則上¶
捺留下捺放茶字則上捺放下捺留如亦字右縮左垂¶
斤字則右垂左縮上下亦然如毚字則下免除二撆懸¶
<pb:KR3h0066_WYG_002-5a>¶
字則除系左㸃譬字則除上口盛字則除成字中鈎如¶
神字加一㸃辛字加一畫冊門字須自立向背八州字¶
皆潛相矚視如字或止一㸃一畫者須大書以成其獨¶
立之勢如昌吕爻棗等字須上小林棘羽竹等字須左¶
蹙之類難以枚舉以此類推則隨字立意位置則知結¶
體之大槩矣¶
　　　三運用¶
夫作字之要下筆須沈著雖一㸃一畫之間皆須三過¶
<pb:KR3h0066_WYG_002-5b>¶
其筆方為法書蓋一㸃微如粟米亦分三過向背俯仰¶
之勢一字有一字之起止朝揖顧盻一行有一行之首¶
尾接上承下之意此乃古人不傳之𤣥機宜加察焉¶
　簡縁云悟此方沈著¶
　　　　㸃之祖(凡㸃之/類倣此)¶
㸃之祖　蹲鴟之勢三過側法也起自中而末鋒自中¶
出㸃有尖秃斜正隨字勢而用之　仰三角㸃　覆三¶
角㸃用於勢當仰覆者　傍三角㸃用於直波㸃水¶
<pb:KR3h0066_WYG_002-6a>¶
直三角㸃　直四角㸃用於宀帀之類　亂四角㸃起¶
於蘭亭茂字用於立羊善美等字　長鼠矢㸃用於長¶
吏使更等字　短鼠矢㸃用於夾奚契等字　三往一¶
復㸃　向背㸃兩傍分八字相向與中帶相背立　寛¶
横波㸃　促横波㸃皆用於下四㸃　急雁陣　緩雁¶
陣燕然樵三字外不可用　抝兩對㸃用於米兆等字¶
　順兩對㸃用於飛雲等字　順三對㸃用於非災興¶
變等字上小字用於光堂等字下小字用於示系等字¶
<pb:KR3h0066_WYG_002-6b>¶
上八字用於曾公下八字用於貝只　垂膽㸃用於宁¶
穴字等字　三角顧盻㸃用於州字心字　開三㸃用¶
於系　斂三㸃用於孚　横三㸃用於龍　閒六㸃用¶
於榮¶
　　　　畫之祖(凡畫之/類倣此)¶
畫之祖　勒法也狀如算子便不是書其法初落筆鋒¶
向左急勒迴向右横過至末復駐鋒折迴其勢首尾俱¶
低中髙拱如覆舟樣故曰勒常患平智永虞世南上而¶
<pb:KR3h0066_WYG_002-7a>¶
鍾王多用篆法為畫歐陽褚薛多用隸法為畫秘訣云¶
竪畫須横入筆鋒横畫須直入筆鋒(簡縁云得/此大悟矣)此不傳¶
之樞機也¶
　　　　短畫之祖(凡策之/類倣此)¶
短畫之祖　策法也其法仰筆䟐鋒輕擡而進有如鞭¶
策之勢故言策不言勒異於勒者勒則兩頭下中髙策¶
則兩頭髙中下唐太宗云策者仰策仰收栁宗元云策¶
仰收而暗掲如其天夫才之類皆短畫皆為策也¶
<pb:KR3h0066_WYG_002-7b>¶
　　　　竪畫之祖(凡直落/筆倣此)¶
竪畫之祖　努法也栁宗元云努過直而力敗其法初¶
横入筆向上行而少駐復引鋒下行勢須作凸胷而立¶
至末復駐鋒收向上此垂露也末鋒駐而不收引而伸¶
之此懸針也大要畫多則分仰覆以别其勢竪多則分¶
向背以成其體目字之竪向也門字之竪背也川字中¶
竪直左右之竪相背冊字中二竪直左右之竪相背圖¶
字六竪相向皆分向背以避鋪算子也¶
<pb:KR3h0066_WYG_002-8a>¶
　　　　鈎之祖(凡鈎之/類倣此)¶
鈎之祖　趯法也栁宗元云趯宜蹲而勢生其法蹲鋒¶
上出險勢傍分然亦分三體左如氐長字須長趯以應¶
右右如門丹字須長趯以應左中如東乘字趯須朝上¶
又有　棘針短而有力　蠆尾丁亭寧字用之　蟹爪¶
殊字用之事于之趯皆隨體變化也¶
　　　　撆之祖(凡撆之/類倣此)¶
撆之祖　掠法也栁云掠左出而鋒輕顔云掠髣髴以¶
<pb:KR3h0066_WYG_002-8b>¶
宜肥其法曰此乃斜懸針而末鋒飛起也(簡緣云記此/則撆無病)¶
宜出鋒處送筆力到而匀不可半途撆出則無力而瘦¶
弱如大夫右字之類是也又謂之腕須直下筆而彎出¶
之如左字用&KR1664;須斜硬右字用&KR1664;須腕轉也○鈍吟云¶
手根懸起和筆俱行則長撆如蘭葉若手根著紙則斜¶
拂去有半途撥出之病¶
　簡縁云七法皆正鋒惟掠法用偏鋒¶
　　　　短撆之祖(凡啄之/類倣此)¶
<pb:KR3h0066_WYG_002-9a>¶
短撆之祖　啄法也水永等字用之其法下筆駐鋒後¶
即出名曰啄栁宗元云啄倉皇而疾掩凡字之短撆皆¶
用之　隼尾也如立人頭上撆是也如鷹隼之立乎柱¶
首　竪三撆者則須分勢如三字之畫為仰平覆也此¶
則上撆平中撆斜下撆直狀如栁穿魚¶
　　　　捺之祖(凡磔之/類倣此)¶
捺之祖　磔法也今人作捺多是兩駐雖曰三過實不¶
知此法其法首搶起中駐而右行末駐筆蹲鋒而出如¶
<pb:KR3h0066_WYG_002-9b>¶
蘭亭之捺皆含蓄而不露最為髙也栁云磔䟐趞以開¶
撑　又有欣字燕尾者乃急就章之波法也如水之自¶
泉口流出其下遇石激而過故謂之激石波凡永長分¶
外等字用之¶
　　右上項側勒努趯策掠啄磔八法備矣書法運用¶
　　盡矣但於側倚取妍擔夫爭道血脈聨屬雄徤嫵¶
　　媚體態横生出乎八法之外者又須詳論非紙筆¶
　　可形容用力熟閑自詣壼奥至此不幾其神乎¶
<pb:KR3h0066_WYG_002-10a>¶
　　　　四為學綱目¶
書法綱目萬字俱全¶
　凡學必有要若網在綱有條而不紊永字者衆字之¶
　綱領也識乎此則千萬字在是矣¶
三靜法地五動象天¶
　地靜也故以不變者法焉天動也故以變者法焉¶
　　簡縁云三不變勒策磔是也五變側趯掠啄努是¶
　　也¶
<pb:KR3h0066_WYG_002-10b>¶
次及條目變㸃方圓¶
　變者如髙低長短闊狹其變無窮也㸃者下筆成㸃¶
　而後行也方者自方圓者自圓如置筯於案上而非¶
　匾鋒也¶
　　簡縁云此之謂圓¶
俯仰向背沈瑩清權¶
　有俯仰向背者則俯仰向背無則為之俯仰向背沈¶
　者下筆不浮刻入紙中也瑩者如孤月流天無雲翳¶
<pb:KR3h0066_WYG_002-11a>¶
　也清者非謂瘦與寒也肥者亦有清氣也在參古帖¶
　而得之權者如鬢字無镸㸃譬字無口之類是也¶
抝者讓者引焉疑焉¶
　抝者你東我西而不失於相順讓者要還他地位隨¶
　時處宜而措之也引者如左簷等字引而伸之疑者¶
　如有伏兵疑不敢動如帝帶等類是也¶
鳥立木上雁在天邊¶
　鳥立木上行仁之類是也雁在天邊燕然樵之類是¶
<pb:KR3h0066_WYG_002-11b>¶
　也¶
掬特圓起¶
　掬者從本身上掬出也故其上欲圓口字是也特者¶
　特筆寫也故其上欲起口字是也二者相需為用也¶
搶摺迴聨¶
　搶者策類也摺則筆鋒飛動翻而非硬直也迴則有¶
　虚迴實迴聨則有虚聨實聨二者不可偏廢也¶
齊努磋駐¶
<pb:KR3h0066_WYG_002-12a>¶
　齊者勒類也努者竪畫也嗟者左右掲腕也駐者如¶
　駐馬無往而非此道也¶
屋漏蜿蜒¶
　屋漏痕者不見起止之迹也¶
烏絲闌者蔡襄所專¶
　烏絲闌者鋒正則兩傍如界也¶
復有八忌切意精研枯槁生硬輕重纒綿内外是縱左¶
右非堅¶
<pb:KR3h0066_WYG_002-12b>¶
　枯槁則無潤澤生硬則非軟美輕重則不典纒綿則¶
　不瑩内縱者腹肚闊外縱者手脚不停分而長左為¶
　左掲腕右為右掲腕皆不可無力¶
知所趨捨為書中仙¶
　趨所當法避所當忌則為盡善矣¶
　　　五結構¶
雲空　上勾之應下如鳥之視胷¶
九見　腕勾之應上須折鋒而起¶
<pb:KR3h0066_WYG_002-13a>¶
門月　右勾應左半斜銳以為精¶
來東　中勾應上隨縮鋒而微露¶
長民　左勾應右須盡趯其鋒¶
黍委　上下之撆㸃有陰陽之分不分則無上下相承¶
　　　之意¶
術衝　三排之直畫者卓然中立不倚而左右有拱揖¶
　　　之情¶
畺三　三排之横畫者截然中處不乖而上下有仰覆¶
<pb:KR3h0066_WYG_002-13b>¶
　　　之别¶
其目　四畫之字上下反其情而二三但取其順¶
然無　四㸃之字左右要成八字中帶可就上不可就¶
　　　下¶
皿四　四柱之字左右上開而下合¶
炎茶　兩捺之字或上捺或下捺各宜所重¶
反及　兩撆之字先長而斜硬後差短而腕轉¶
廬多　此等之字先腕轉而後斜硬¶
<pb:KR3h0066_WYG_002-14a>¶
口曰　不可横不可長須下畫長承直末¶
臣巨　直末欲直内而右傍短直應之¶
旬匊　此等字裏面與勾齊方稱¶
長馬　如此短畫不可與長直畫相粘¶
衣良　捺應左勾須畧平起¶
莫矢　此等之字下畫宜長撆短不轉而㸃取下之長¶
　　　短用之¶
思志　心在下者欲折右足右寛方稱¶
<pb:KR3h0066_WYG_002-14b>¶
見貝　此等之字須右長直畫作棘刺中短畫不可相¶
　　　粘欲其圓淨匀平而啄短出以㸃承長直畫而¶
　　　為之終¶
逺還　凡之遶裏面字上大下小方稱¶
雖難　此等直畫微向左以避右邊之勢¶
鳥烏　屈脚之勢如角弓之張¶
用周　須初撆首尾向外次努首尾向右¶
　　　簡縁云或作左則右傾矣¶
<pb:KR3h0066_WYG_002-15a>¶
固國　初直畫首尾向右平畫仰次直畫首尾向在¶
戔森　重勾之字在乎先縮鋒而後出鋒作趯以應捺¶
　　　亦同¶
作行　左短而右長¶
於佳　右短而左長¶
自因　左竪短而右勾微長¶
亦馬　㸃之重併亦必屈伸以變換之不變謂之布棊¶
三冊　畫之重併者必隨宜屈伸仰覆向背以變換之¶
<pb:KR3h0066_WYG_002-15b>¶
　　　否則如布算¶
&KR0034;薑　繁雜者必求古人佳樣用之古無則不可擅寫¶
邊爾　太繁者宜減除之¶
倉食　上面不可寫波¶
上下　直畫宜短㸃皆近上¶
是足　卜字居中下撆須横而波啄之中又名三牽綰¶
　　　法也¶
攵　　初啄而畫頭接其尾中復以波上接啄而終之¶
<pb:KR3h0066_WYG_002-16a>¶
心　　初㸃向裏横戈斜平勾向内而收中㸃取髙勢¶
　　　欲粘帶第三㸃第三㸃又須與勾髙不可下¶
風　　兩邊悉宜圓名曰金剪刀¶
　　　簡縁云此法在廟堂碑¶
柔　　下面朩左右須與直齊¶
者　　日字不宜正對土字¶
十　　横畫較長直畫宜短¶
七　　横畫較長直畫轉而復迴¶
<pb:KR3h0066_WYG_002-16b>¶
和　　偏少者伸㸃畫以就之¶
羶　　偏礙者尾鈎以避之¶
升　　字之孤單者展一畫以書之¶
棗　　字之重併者蹙一畫以書之¶
畫　　九畫之字必須下筆勁淨疎宻停匀照應為佳¶
　　　當疎不疎反成寒乞當宻不宻反成寛疎相揖¶
　　　相背發於左者應於右起於上者伏於下此不¶
　　　易之法也¶
<pb:KR3h0066_WYG_002-17a>¶
辛　　太疎者補續之仍必有古人佳樣乃可寫¶
左　　畫短而斜硬其撆¶
右　　畫長而腕轉其撆¶
大　　横畫微短撆就畫上直下至畫下方腕轉向左¶
　　　波首微出畫上大要波首暗接連腕末鋒則血¶
　　　脈聨屬¶
　簡縁云此篇切記¶
　　　(附/)衍極至朴篇書法傳流¶
<pb:KR3h0066_WYG_002-17b>¶
　初蔡邕得書法於嵩山以授崔寔及其女琰張芝之¶
　徒咸受業焉魏初韋誕得之秘而不傳鍾繇令人掘¶
　韋誕墓得蔡氏法將死授其子㑹宋翼繇之甥也學¶
　書於繇繇弗告也晉太康中有人破鍾公塚翼始得¶
　之魏晉閒衞氏三世能書衞覬與其子瓘及見胡昭¶
　韋誕鍾繇瓘及其子恒俱學於張芝恒從妹衞夫人¶
　親受業於蔡琰衞與王世為中表故羲之父曠得之¶
　以授羲之羲之授其子獻之及王濛之子脩故諸王¶
<pb:KR3h0066_WYG_002-18a>¶
　世傳家法獻之傳其甥羊欣欣傳王僧䖍僧䖍傳蕭¶
　子雲晉宋而下能者頗多其流皆出於二王也隋釋¶
　智永羲之九世孫(或云/七世)也頗能傳其學又親授法於¶
　蕭子雲虞世南親見永師故其法復傳於唐焉歐陽¶
　詢得於世南褚遂良親師歐陽或云虞褚同師史稜¶
　稜隋人也歐陽詢傳陸柬之柬之及見永師又世南¶
　之甥也陸傳子彦逺彦逺傳張旭彦逺張之舅也旭¶
　又得褚遂良餘論以授顔真卿李陽冰徐浩韓滉鄔¶
<pb:KR3h0066_WYG_002-18b>¶
　彤魏仲犀韋玩崔邈等二十二人釋懷素聞於鄔彤¶
　栁公權亦得之其流實出於永師也徐浩傳子璹及¶
　皇甫閱崔邈傳褚長文韓方明受法於璹及邈皇甫¶
　閱傳栁宗元劉禹錫楊歸厚歸厚傳姪緯緯傳權審¶
　張藂翟𢎞裕𢎞裕禹錫外孫也𢎞裕傳盧潛潛傳頴¶
　頴傳崔紓栁宗元傳房直温有劉埴者亦得一鱗半¶
　甲¶
　簡縁云此編直捷精至覽之使人洞然無疑非大悟¶
<pb:KR3h0066_WYG_002-19a>¶
　徹人不能為此也¶
　¶
　¶
　¶
　¶
　¶
　¶
　¶
<pb:KR3h0066_WYG_002-19b>¶
　¶
　¶
　¶
　¶
　¶
　¶
　¶
　書法正傳卷二¶
