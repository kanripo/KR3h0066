# -*- mode: mandoku-view; -*-
#+TITLE: 書法正傳
#+DATE: 2015-08-24 23:16:17.916182
#+PROPERTY: ID KR3h0066
#+PROPERTY: BASEEDITION WYG    
#+PROPERTY: JUAN [跋語]
<pb:KR3h0066_WYG_011-1a>¶
　正書以鍾王為鼻祖至李唐而其法大闡自後衣鉢¶
　相傳工者甚夥近代如趙董二文敏其尤也吾虞馮¶
　鈍吟先生肆力於此鍾王瓣香其在茲乎鈍吟傳我¶
　簡縁夫子憶少時追隨函丈夫子以翰林要訣及古¶
　人結構運筆口授手指亹亹不倦畧無遺藴予不敏¶
　强識一二未登道岸秪恐失墜夫子晚嵗博採歴代¶
　諸名家要訣參以己見勒成十冊曰書法正傳鎔碎¶
　金而成佛聚狐白以為裘洵後學之津梁書家之寳¶
<pb:KR3h0066_WYG_011-1b>¶
　筏也其從孫調軒雲亭兩君克承先志夀以&KR0037;棃公¶
　諸海内佇見劃沙印泥揮毫者競窺其秘漏痕釵脚¶
　握管者悉悟其微矣受業門人譚紹隆謹識¶
　書法正傳十卷予從祖簡縁先生編集先生於晉唐¶
　以來諸名家臨池秘&KR1777;悉窺其奥而又得先曾叔祖¶
　鈍吟公提命登堂入室耄而彌工予自束髪受書竊¶
　聞緒論謂古人理法寓於楮墨非徴文考獻末由悟¶
　入學者茍指授無人而又不得名流論說幾何不徬¶
<pb:KR3h0066_WYG_011-2a>¶
　徨岐途廢然中止也邪徧考諸家之書非不鉤其𤣥¶
　妙要未有統論古今辨晰源流使後之覽者恍然得¶
　古人之意以馳騁乎康莊之途者也是編闡明絶業¶
　鍾王一燈賴以不墜嘉惠後學豈淺鮮哉而先生謝¶
　塵已逾廿載予恐是書之將就湮滅也欲思所以夀¶
　世者舍弟雄與予有同志因共相參校以付剞劂姪¶
　孫鼎謹識¶
